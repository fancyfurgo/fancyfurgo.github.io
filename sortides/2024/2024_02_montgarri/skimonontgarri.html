    <section id="montgarri">
        <h2>Montgarri. Pic dels Bandolers des de Pla de Beret.</h2>
        <ul>
            <li>Època: hivernal, neva durant la sortida.</li>
            <li>Dificultat: iniciació al skimo.</li>
            <li>Tipus de terreny: simple gran part del terreny, alguna zona de terreny exigent.</li>
            <li>Zona: Vall d’Aran. Aparquem al pk de Pla de Beret i dormim a Montgarri.</li>
            <li>Track de referència: <a href="https://www.wikiloc.com/back-country-skiing-trails/tuc-de-bandolers-2-323-mts-val-daran-11865020"> redirecció a wikiloc.</a> </li>  
        </ul>
        <p><b>24 de febrer 2024</b>. Vam pringar bastant, però ens vam adonar que estem molt fortes! Vam haver de portejar els esquís bastant més tros del que pensàvem. Del cotxe al refugi amb els esquís a l’esquena, i un cop passat el refugi també vam portejar fins a arribar a tenir bona neu. Va ser la primera trobada hivernal de joves de la temporada, i amb el plus que la vaig organitzar jo. Important per a mi, era la primera sortida que feia com a vocal del CEC.</p>
        <p>Un cop posats els esquís va començar a nevar, va ser una sortida ben maca. I la baixada deu ni dó com vam gaudir. Per mi, una de les baixades més disfrutones de skimo mai fetes. </p>
        <p>Va estar nevant tota la nit de dissabte a diumenge, tant que diumenge vam poder sortir esquiant del refu i arribar al cotxe esquiant. De porta a porta amb els esquís, quina passada!</p>
        <p>Del refugi de Montgarri vull dir que és una passada de lloc, unes lliteres molt divertides de 3 nivells que donaven molta privacitat. El menjar molt bo, dutxes amb aigua calenta i molt maca la gent que porta el refu. Això sí, car, molt car. </p>
    </section>
