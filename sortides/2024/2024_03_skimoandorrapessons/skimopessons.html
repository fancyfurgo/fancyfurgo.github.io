    <section id="pessons">
        <h2>Circ de Pessons, Andorra.</h2>
        <ul>
            <li>Època: hivernal, està nevant durant la sortida, i la nit anterior ha estat nevant tota la nit.</li>
            <li>Dificultat: iniciació al skimo.</li>
            <li>Tipus de terreny: simple.</li>
            <li>Zona: Andorra, aparquem al pk de soldreu.</li>
            <li>Track de referència: <a href="https://ca.wikiloc.com/rutes-a-peu/circular-del-pessons-54113821"> veure wikiloc clicant aquí.</a> </li>
        </ul>
        <p><b>9 de març 2024</b>. Tremendo paqueton el d’aquesta nit. Deu n’hi dó, risc 3 d’allaus amb mida 2. Feia dos anys que no nevava tant segons els registres meteorològics. Hem dormit a Canillo, a una casa de colònies. Som el grup de joves del CEC, aquest cap de setmana hem sumat unes 20 persones.</p> 
        <p>Triem aquest itinerari comprovant que sigui terreny simple, ja que volem reduir al màxim el risc d’allaus. Vam arribar ahir al vespre a Canillo, la casa de colònies tenia un camp de bàsquet d’asfalt i hi havia neu acumulada. Com si de nens petits es tractés comença una guerra de boles de neu, jo intento fugir i que no me’n toqui cap. Disposem d’una sala comú on podem escalfar el sopar, hi ha una taula gran, cadires i un sofà. Un cop tots reunits comencem a parlar sobre les possibilitats de demà, jo tenia moltes ganes de fer el Montmalús, és un cim d’iniciació, però hi ha un tram amb pendent de 35º i de terreny exigent, com que hi ha risc 3 d’allaus creiem que més val no posar-nos-hi. Altres possibilitats serien el Pic de la Mina, també un cim d’iniciació per skimo. Però marcava molt vent i fer cim, anar per carenes no era ideal. Algú del grup proposa el Circ de Pessons i tots decidim que és bona opció. </p>
        <p>Per les sortides de skimo, hivernals de fet, és important tenir present el triangle de: grup, terreny i coneixement. Aquí anàvem una mica fluixos, no tothom estava format en rescat en terreny d’allaus i érem un grup gran (coses a millorar per la propera). Per això sobretot era important anar per terrenys simples.  </p>
        <p>Va ser una sortida molt maca, el principi pujava pel bosc i després sortíem del domini de pistes i recorríem una vall. Aquí vam tenir ratxes de vent poc agradables però estàvem gaudint molt amb la neu recent caiguda, de fet ens va estar nevant tot el dia, semblàvem fins un núvol esponjós. </p>
        <p>I després la baixada va ser brutal! Esquiar per neu pols és una cosa que no estem gaire acostumats i és un plaer! I com treballen les cames!! En el primer tram de baixada hi havia pocs arbres però després un cop vam enllaçar amb el domini esquiable es va convertir en slalom entre arbres i quina adrenalina! M’ho vaig passar taaaant bé.</p>
        <p>Vaig descobrir que el meu impermeable havia perdut capacitats impermeables però todo okay, tenia roba per canviar-me al cotxe jeje.</p>
    </section>
