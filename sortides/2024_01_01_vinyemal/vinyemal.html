<!DOCTYPE html>
<html lang="ca">
<head>
    <meta charset="UTF-8">
    <title>Vinyemal, 3.298 m</title>
    <link rel="stylesheet" href="../../styles.css">
</head>
<body>
    <h1>Vinyemal, 3.298 m</h1>

    <!--<img src="perdido portada.jpg" alt="Monte Perdido">-->

    <section>
      <p><b>El meu primer 3000m!</b></p>
      <p>Amb moltes ganes de començar l’estiu, presento el TFM a mitjans de juliol, i el dijous següent posem rumb a Pont d’Espanya...</p>
      <p>És la meva primera sortida carregant tenda en molt de temps. L’última vegada va ser fent el Camino de Santiago amb les amigues del BIYSC, back to 2018 UAU. No només hi ha l’afegit de la tenda, també serà el meu primer 3.000, i la primera glacera que trepitjo. Juntament amb primer cop que faig servir piolet i grampons! </p>
      <p><b>Preparada per tota una aventura! </b></p>
      <ul>
          <li>Època: estival. Mitjans de juliol.</li>
          <li>Dates: 21-23 de juliol 2023. </li>
          <li>Dividim la ruta en 3 dies.</li>
      </ul>
      <p><b>Dia 0:</b> Conducció. Comença fatal el dia, tinc la roda de la furgo petada, sembla que l’hagin rajat de fet. Fem reorganització de cotxes i sortim cap a les 6 de la tarda. Dormim passada la frontera, ja a França, a un pàrquing amb les tendes i la furgo del Navarrete, on tinc el privilegi de dormir. Al matí veiem un cartell que diu prohibit acampar. Comencem bé per segona vegada.</p>
      <p><b>Dia 1:</b> Aparquem a Pont d’Espagne (1.490 m), i ens enfilem direcció Refugi de Baysellance (2.651 m) amb 15 kg a l’esquena. </p>
      <ul>
          <li>Punt de partida: Pont d’Espagne (1.490 m).</li>
          <li>Punt d'arribada: Refugi de Baysellance (2.651 m).</li>
          <li>Km i desnivell: 13 Km i 1.300 m de desnivell positiu.</li>
          <li>Track de referència: <a href="https://fr.wikiloc.com/itineraires-alpinisme/pont-despagne-a-refugio-bayssellance-1-30142243"><u>Wikiloc</u></a></li>
      </ul>
      <p>L’Arnau i jo ens mirem amb cara d’espantats - com pot ser que ens hàgim deixat enredar? Però si això pesa molt! - ens dèiem. Que il·lusos, això feia només que començar, i gràcies a aquesta travessa n’hem fet moltes altres després. Però era inevitable sentir-nos els petits del grup, és que ho érem, com si anéssim amb els nostres cosins grans d’excursió i no tinguéssim molt clar on ens portaven. En aquests moments ens passa o passava que acabàvem dient, no passa res per no tenir res clar, si els nostres amics que ens treuen 5-7 anys no saben què volen ser de grans, nosaltres encara tenim temps per fer i desfer. Jo en aquell moment em trobava que just havia entregat el màster i no tenia ni idea del que volia fer després, tenia una oferta de feina on encara no havia aplicat, i on tenia grans possibilitats d’entrar, però no sabia si ho volia. Deixant enrere els nostres pensaments, fent-nos fotos amb el que semblaven fòssils d’arrels, ens trobem amb el <b>Llac Gaube</b>, el qual passem per la dreta. Fins aquí és un camí concorregut. Deixem els turistes enrere i continuem enfilant fins a arribar al <b>Refugi des Oulettes de Gaube</b>. El deixem enrere, ni ens aturem a prendre una Coca-Cola. De fet, en Charlie ens està posant el turbo, està preocupat per l’hora que arribarem al refugi, només se’ns permet fer una parada per menjar l’entrepà i les altres parades són per esperar-nos mútuament, beure aigua i poc més. </p>
      <p>Tampoc tenim molts motius per parar i embadalir-nos de les vistes i és que hauríem disfrutat un munt de les vistes, però hem tingut núvols baixos humits que ens han abraçat durant la gran part del camí. No és fins passat el refugi d’Oulettes que deixem els núvols per sota nostre i és aleshores quan veiem les tremendes parets que ens envolten. És curiós l’efecte que fan els núvols, et priven de la dimensionalitat i la sensació és de tenir les parets de les muntanyes molt a prop, d’estar molt encaixonats. És aleshores que veiem per primera vegada el cim del Vinyemale. Poc després ens ve una pujada, el <b>coll de Hourquette d´Ossoue</b>, l’última pujada del dia, al saber que ben a prop està el refugi sembla que ens costi menys de fer-la. Des del coll avistem per primera vegada el refugi, des d’on estem es veu una caseta petitona en mig d’una esplanada envoltada de muntanyes. Ara ens toca baixar.</p>
      <p>Arribem al <b>refugi de Baysellance</b>, el refugi guardat més alt del Pirineu, construït el 1899! Arribem a les 6.30 pm, trobem un lloc estupendu per plantar la tenda (les tendes), i ja ens criden per sopar. Quan vam trucar per reservar sopar ens van dir que faltaven pocs dies perquè vingués l’helicòpter, que tenien poc menjar, que si no ens podíem emportar el menjar de casa HAHA. En conseqüència, el menjar no va ser el punt clau d’aquell cap de setmana, però ens van alimentar. Recordarem per molt de temps el formatge casolà.</p>
      <p>La nit és freda i humida, ens plou molt, però jo dormo perfectament bé, no hi ha res com cansar-se per dormir com un tronc sota la protecció de la tenda. Tot i anar amb un sac de 0º, que m’ha deixat el senyor de Travessa, passo una mica de fred. Em començo a plantejar que necessitaré un sac per sota dels 0 graus.</p>
      <p><b>Dia 2:</b> Sortim del refugi de Baysellance a 2.600 m, creuem la glacera el Vinyemal, grimpem esquivant pedres. Coronem el cim més alt del Pirineu Francès, la Vignemale 3.298 m, fem part de la cresta, alguns de nosaltres 2 cims més, d’altres fins a 4 cims més, i tornem per la glacera cap al refugi.</p>
      <ul>
          <li>Punt de partida i arribada: Refugi de Baysellance (2.651 m).</li>
          <li>Km i desnivell: uns 10 Km i 1.000 m de desnivell tant positiu com negatiu.</li>
          <li>Track de referència: <a href="https://ca.wikiloc.com/rutes-alpinisme/vignemale-pique-longue-montferrat-5056215"><u>Wikiloc</u></a></li>
      </ul>
      <p>Ens despertem d’horeta, fa fresca i no volem sortir de la tenda, però és el que toca. Esmorzem, ens preparem, i sortim més tard del que volíem del refugi, havent deixat les tendes plegades a les guixetes.</p>
      <p>La motxilla pesa menys, però el camí és dur, roca clara i rugosa, sembla que la roca tingui esgarrapades. Fem via pel cantó Aragonès, les roques que trepitgem ens indiquen la seva història, damunt d’elles durant molt de temps va haver-hi una glacera. Arribem a la <b>glacera d'Ossoue</b>, també coneguda com la glacera del Vinyemal, la 2a més gran del Pirineu. Primera vegada que em poso grampons! Primera vegada que trepitjo una glacera! Vaig agafant els truquitos, caminar amb els peus una mica separats, el piolet a una mà, i a l’altre el pal per caminar.</p>
      <p>Déu-n'hi-do, a l'acabar la glacera i haver-nos de treure els grampons, casi sóc víctima d’una partida de bolos. Un senyor no sé com cau de cul, amb pantalons curts, grampons posats i cames enlaires que passen ben a prop de mi, i jo penso ai que se’m emporta per davant.</p>
      <p>Arribats al punt on s’acaba la glacera ens traiem els grampons i evitant la riuada de gent i les seves pedretes anem pujant. Veiem coses curioses, com una família que va encordada sense cap seguro a la roca, com els nens i nenes de pàrvuls quan surten al carrer, una corda que els uneix.</p>
      <p>Coronem el cim més alt del Pirineu Francès, El Vinyemal, La Vingemale, La Gran Vinyemale, <b>Le Pic Longue</b>3.298 m, com li vulguis dir. Al cim fem una pausa per agafar forces i tirem cap a la cresta direcció Clot de la Hunt (3.289 m), són prou trambòlics els passos que hem de fer per arribar, això se li suma que cauen pedretes i que no tots tenim la mateixa experiència. Jo estreno sabates de muntanya i el grup que tinc és fantàstic. És curiós com en algun punt em sentia ben lliure asseguda com si anés a cavall sobre una pedra amb un bon pati a sota meu, i, en canvi, en altres moments on estava grimpant o desgrimpant em sentia desprotegida totalment i patint per la meva vida per si me n'anava tartera avall.</p>
      <p>Un cop arribat al pic <b>Clot de la Hunt</b>, els altres són més fàcils de coronar, aquest cas és més carena que cresta. Arribem al <b>pic Cerbillona</b> (3.247 m), i poc després al <b>pic Centrale</b> (3.235 m), jo em trobo regulinxi, i amb la Laura i el Jou decidim començar a baixar. Quina alegria, no només faig el meu primer 3.000 m, sinó que en fem quatre.</p>
      <p>Super curiós, però en Jou en veritat es diu Josep Ollé, i això el converteix en Jou Ollé. M’encanta. </p>
      <p>Creuant la glacera em flipen els colors del gel, ara blanc, ara blau cel, ara amb pedres, ara un rierol, m'imagino les grans glaceres dels Alps o de la Patagonia i penso que m'hi agradaria anar. Acabem de creuar la glacera, ens traiem els grampons i just escoltem unes personetes que ens saluden i poc després arriben cap a nosaltres. Són els nostres amics! Ens animem  atornar-nos a posar els grampons i baixar una pala de neu com si esquiéssim. Recordem que és la meva primera vegada amb grampons i piolet, jo vaig feliç saltant i clavant peus, sense ser conscient que una mala clavada em faria mal. Em sento molt plena i satisfeta, em diuen que ge fet el meu bateig a l'alpinisme.</p>
      <p>Arribem al refugi, avui hi ha més gent, ens costa més trobar lloc on plantar la tenda. El sopar d’avui és el mateix que el d’ahir. I repetim de formatge.</p>
      <p><b>Dia 3:</b> Sortim del refugi de Baysellance fins a Pont d’Espagne. Avui fa molt bon dia, i podem veure les vistes que no vam veure el dia 1.</p>
      <ul>
          <li>Punt de partida: Refugi de Baysellance (2.651 m).</li>
          <li>Punt d'arribada: Pont d'Espagne (1.490 m).</li>
          <li>Km i desnivell: 13 Km i 1.300 m de desnivell negatiu.</li>
          <li>Track de referència: el mateix que el dia 1.</li>
      </ul>
      <p>Fa un dia espectacular, a mitjanit ens hem despertat i hem vist el cel brillant, i algun estel fugaç i tot. Al matí fa fred, per descomptat, i fem mandrusquis dins la tenda amb tot recollit. Anem baixant i ens embadalim a cada passa, era la primera vegada que veiem aquell paisatge, tot i fer el mateix camí que feia dos dies. </p>
      <p>Arribem al llac de Gaube petats, estem fregits, i cada vegada hi ha més gent que ve d’excursió de dia. Decidim que ens mereixem un bon bany, i uns amb més dificultats que altres entrem al llac alpí d’origen glacial. Com ens costa, però com ens agrada banyar-nos en aquests llocs. Flotant a l’aigua veiem tota la vall, els colors verds, el cel blau, veiem d’on venim i ens flipa que faci només unes hores estiguéssim allà. </p>
      <p>Sortim de l’aigua, mengem, ens assequem, i ens tornem a posar en marxa. De baixada comencem a olorar desodorants i perfums, cosa que havíem abandonat feia 3 dies. </p>
      <p>Per fi arribem al cotxe, però abans de començar a marxar, rebo una picada de tabac, que recordo que em va molestar unes setmanes. No recordo gens el camí de tornada en cotxe, i cuidado que eren 6 h.</p>
      <p>Ha sigut una experiència increïble. Estic escrivint aquesta entrada un any i mig més tard i encara me n'enrecordo com si fos ahir. Això diu molt. I gràcies a aquesta experiència, he fet molt més després. Al setembre del mateix any vam anar a fer el Monteperdido. El següent estiu (per tant, el passat) una travessa de quatre dies amb tenda… Ja us dic, aquest va ser el detonant.</p>

      <li><b>Tracks:</b>
        <ul>
            <!-- Contenidor dels mapes embeguts amb el text sobre el mapa -->
            <div class="wikiloc-maps-container">
                <div class="map-item">
                    <li>1r dia: <a href="https://fr.wikiloc.com/itineraires-alpinisme/pont-despagne-a-refugio-bayssellance-1-30142243" target="_blank"><u>Ruta</u></a></li>
                    <iframe frameBorder="0" scrolling="no" src="https://fr.wikiloc.com/wikiloc/embedv2.do?id=30142243&elevation=off&images=off&maptype=H" width="600" height="500"></iframe><div style="color:#777;font-size:11px;line-height:16px;">Powered by&nbsp;<a style="color:#4C8C2B;font-size:11px;line-height:16px;" target="_blank" href="https://fr.wikiloc.com">Wikiloc</a></div>
                </div>
            </div>
        </ul>
      </li>

      <h2>Galeria de fotos</h2>
      <div class="contenidor-galeria" id="event-gallery"></div>

      <h2>Altres excursions similars</h2>
      <div class="contenidor-llistasortides" id="related-events"></div>

    </section>

    <!-- Include the external JS file -->
    <script src="../sortidesSimilars.js"></script>

    <script>
      // Variables for the current event (for demo purposes, this can be dynamic)
      const currentEventId = "2024_01_01_vinyemal"; // This should be dynamically fetched

      // Load similar events when the page loads
      loadEventGallery(currentEventId);
      loadSimilarEvents(currentEventId);
    </script>

</body>
</html>
