<!DOCTYPE html>
<html lang="ca"> <!-- 'ca' és el codi ISO per al català -->
<head>
    <link rel="stylesheet" href="styles.css">
    <title>Finlandia</title>
    <meta charset="UTF-8">
    <meta name="viewport" content="width=device-width, initial-scale=1.0">
</head>
<body>
    <h1>Les Illes Åland en furgo</h1>
    <div class="contenidor-inicial">
        <a href="#aland">
            <img src="fancyfurgo blau.png" alt="logo de la pàgina, una furgo california VW amb muntanyes de fons">
            <footer>Illes Åland</footer>
        </a>
    </div> 
    <section id="aland">
    <h2>Les Illes Åland en furgo, 2 nits de primavera</h2>
    <p>Per mi, les Illes Åland són un dels llocs més bonics de Finlàndia. I ni tan sols són Finlàndia 100%.</p>
    <p>En aquesta entrada us portaré a un dels llocs més bonics de Finlàndia, on hi aniria altra vegada sense dubtar-ho, i com més hi penso, més viable veig anar-hi en un cop d'avió i llogar bicis. Les illes Åland i el Saaristomeri o Skärgårdshavet.</p>
    <p>Les illes Åland són un arxipèlag format per més de 6.700 illes entre Turku i Estocolm. Formen part de Finlàndia, són una província autonòmica de Finlàndia, però l'idioma oficial és el suec. I l'única bandera que onegen és la de l'arxipèlag. Jo vaig estar vivint a Turku, així que el punt de sortida i arribada va ser Turku. Vam sortir un divendres tarda i vam tornar dilluns al matí. Érem en Nicolas, company de laboratori, en Cedrik, company de pis d'en Nicolas, i jo.</p>
    <p>Mai havia agafat tants ferris com aquell cap de setmana. Un total de 8. Narro el cap de setmana, 2 anys més tard, així que és possible que m'estigui deixant detalls.</p>
    <p>Sortint divendres a la tarda, en acabar del laboratori. L'objectiu va ser arribar a Mariehamn, per fer-ho vam agafar la carretera 192, i vam creuar amb un ferri que era la continuació de la carretera de Kustavi a Vartsala. Ferri totalment gratuït, i freqüent. Continua la carretera fins a un altre port, d'allà un altre ferri fins a Åva-Osnäs, aquest en ser un recorregut més llarg sí que vam mirar els horaris, i alguna cosa vam pagar. Creuant l'illa i uns quants ponts per anar a altres illes, finalment vam arribar al port de Torsholma. Aquí ja vam veure la bandera d'Åland, ferri gratuït! El ferri que agafàvem aquesta vegada feia vàries parades, així podies anar a unes illes o unes altres. Nosaltres vam decidir anar a la de Hummelvik. D'aquí a Mariehamn les illes estan molt més juntes i es creua gairebé tot amb ponts, només quedava un ferri, com el primer, que creuen de costa a costa, freqüents i gratuïts.</p>
    <p>Del viatge el que més recordo és el vermell de la carretera, blau del mar, i verd de la vegetació. Creaven una imatge en perfecte harmonia. I m'encantaria tornar-hi per apreciar-ho de nou.</p>
    <p>També vam fer passejades per boscos de fades, amb flors que semblaven una catifa a terra, o totes blanques, o totes grogues. Caminadetes no molt llargues i planeres. I molta aigua, anessis on anessis, rodejat d'aigua. No recordo els noms dels llocs, però tinc la sensació que tant si anés de nou al mateix que vaig anar, com si anés a un lloc nou, m'impressionaria igual.</p>
    <p>Una altra excursió xula van ser passejar-nos per unes runes Medievals (potser?). I l'excursió de la muntanya de cabres (crec que es tradueix així). Aquesta última és la que més em va agradar. Vam veure molts llocs on la gent feia boulder. I vam acabar, no sé si un llac o la platja, rodejat de pins i pedres grises rodones erosionades per l'aigua. Per mi, el segon paisatge més bonic d'aquell cap de setmana.</p>
    <p>En algun punt d'aquells 3 dies, vam sortir de festa a la capital, que al no tenir universitat, qui surt de festa són els preuniversitaris, i vam notar molt la diferència d'edat. També vam trobar una destil·leria de gin i com que el Cedrik parla suec, es va fer amic d'ells i ens van fer un tour i explicació de com funcionava i treballaven. Vam comprar un parell d'ampolles de record, que van durar ben poc. Recordo el gust afruitat.</p>
    <p>Una de les coses a destacar van ser els sopars, sopars a les 6 de la tarda, fent de gormands a la furgo.També en algun punt vam fer servir les instal·lacions d'un càmping tancat per rentar les olles, i per compensar-ho vam comprar unes pastes al seu bar.</p>
    <p>Però el millor de tot, sens dubte, va ser la tranquil·litat que es respirava, no ens vam creuar amb gairebé ningú, si no volíem interaccionar amb la gent, no ho fèiem, i vaig tenir la sensació d'estar completament sols en aquelles illes, tot i no ser cert. També m'enduc el record de ser conscient per primera vegada que hi havia claror tota la nit, ja no vaig tornar a veure una nit fosca del tot fins al juliol quan vaig tornar a casa.</p>
    <p>Recomano 100% passar un cap de setmana llarg de primavera o estiu a les illes Åland. <p>Nosaltres vam fer aquest trajecte, però se'n poden fer d'altres diferents, es pot sortir de Turku i arribar a Estocolm fins i tot.</p>
    <p><b>Saaristomeri sempre al meu cor.</b></p>

    </section>
</body>
</html>
